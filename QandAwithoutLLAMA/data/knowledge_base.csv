text
หลักสูตร CEDT คือ หลักสูตรวิศวกรรมศาสตรบัณฑิต สาขาวิชาวิศวกรรมคอมพิวเตอร์และเทคโนโลยีดิจิทัล (Bachelor of Engineering Program in Computer Engineering and Digital Technology)
วัตถุประสงค์ของหลักสูตร CEDT คือ เพื่อผลิตบุคลากรที่มีคุณภาพในสาขาวิชาวิศวกรรมคอมพิวเตอร์และเทคโนโลยีดิจิทัลจำนวนมาก ที่สามารถปฏิบัติงานในภาคอุตสาหกรรมได้ และมีทักษะที่ทันสมัยต่อการเปลี่ยนแปลงด้านเทคโนโลยี
จำนวนบัณฑิตที่จะผลิต 300 คน
วิธีการคัดเลือกผู้เข้าศึกษา เป็นผู้สำเร็จการศึกษาชั้นมัธยมศึกษาปีที่ 6 หรือเทียบเท่า และมีคุณสมบัติเป็นไปตามประกาศจุฬาลงกรณ์มหาวิทยาลัย เรื่องการรับสมัครคัดเลือกนักเรียนเข้าศึกษาในจุฬาลงกรณ์มหาวิทยาลัย และประกาศของที่ประชุมอธิการบดีแห่งประเทศไทย (ทปอ.)
โครงสร้างหลักสูตร จำนวนหน่วยกิตรวมตลอดหลักสูตร 124 หน่วยกิต ระยะเวลาการศึกษา 3 ปีครึ่ง
ปีที่ 1 ภาคการศึกษาที่ 1 เรียนรายวิขา การทำโปรแกรมคอมพิวเตอร์ บทนำสู่วิศวกรรมคอมพิวเตอร์และเทคโนโลยีดิจิทัล โครงสร้างข้อมูลและขั้นตอนวิธี โครงสร้างดิสครีต ตรรกศาสตร์ของดิจิทัลคอมพิวเตอร์
ปีที่ 1 ภาคการศึกษาที่ 2 เรียนรายวิชา วิธีวิทยาการทำโปรแกรม 1 ระบบฐานข้อมูล การฝึกพัฒนาซอฟต์แวร์ การฝึกพัฒนาซอฟต์แวร์ 2 วิศวกรรมซอฟต์แวร์ การปฏิบัติการวิศวกรรมซอฟต์แวร์
ปีที่ 1 ภาคฤดูร้อน เรียนรายวิชา การฝึกงานวิศวกรรมคอมพิวเตอร์ 1
ปีที่ 2 ภาคการศึกษาที่ 1 เรียนรายวิชา สถิติสำหรับวิศวกรรมคอมพิวเตอร์ คณิตศาสตร์วิศวกรรมคอมพิวเตอร์ คณิตศาสตร์วิศวกรรมคอมพิวเตอร์ 2 ภาษาอังกฤษที่จำเป็นสำหรับวิศวกร วิทยาศาสตร์ข้อมูลและวิศวกรรมข้อมูลเบื้องต้น ระบบฝังตัว
ปีที่ 2 ภาคการศึกษาที่ 2 เรียนรายวิชา ระบบปฏิบัติการและโปรแกรมระบบ ข่ายงานคอมพิวเตอร์ 1 ทักษะการสื่อสารและการนำเสนอสำหรับวิศวกรรมคอมพิวเตอร์และเทคโนโลยีดิจิทัล ปัญญาประดิษฐ์และการเรียนรู้ของเครื่อง
ปีที่ 2 ภาคฤดูร้อน เรียนรายวิชา การฝึกงานวิศวกรรมคอมพิวเตอร์ 2
ปีที่ 3 ภาคการศึกษาที่ 1 เรียนรายวิชา โครงงานรวบยอดวิศวกรรมคอมพิวเตอร์ 1 การเขียนเชิงเทคนิคสำหรับวิศวกรรมคอมพิวเตอร์และเทคโนโลยีดิจิทัล ระบบที่กำหนดโดยซอฟต์แวร์ 1 ระบบอินเทอร์เน็ตของสรรพสิ่งและวิธีการแก้ปัญหาทางดิจิทัล ความมั่นคงของคอมพิวเตอร์
ปีที่ 3 ภาคการศึกษาที่ 2 เรียนรายวิชา โครงงานรวบยอดวิศวกรรมคอมพิวเตอร์ 2
ปีที่ 3 ภาคฤดูร้อน เรียนรายวิชา การฝึกงานวิศวกรรมคอมพิวเตอร์ 3
ปีที่ 4 ภาคการศึกษาที่ 1 เรียนรายวิชา สหกิจศึกษาทางวิศวกรรมคอมพิวเตอร์
การจัดการเรียนการสอนที่มีประสิทธิภาพ โดยคณาจารย์คุณภาพจากภาควิชาวิศวกรรมคอมพิวเตอร์ จุฬาลงกรณ์มหาวิทยาลัย ผ่านเทคโนโลยีการเรียนรู้ออนไลน์ที่สามารถขยายขนาดของห้องเรียนแบบดิจิทัลได้ และการฝึกประสบการณ์ภาคสนามให้กับนิสิตอย่างสม่ำเสมอจากภาคอุตสาหกรรม จะช่วยสร้างบัณฑิตจำนวนมากที่มีความรู้ความสามารถทั้งทางวิชาการและในการปฏิบัติงานจริงให้กับอุตสาหกรรมได้อย่างรวดเร็ว และตอบสนองได้ทันต่อการก้าวกระโดดของเทคโนโลยีในปัจจุบันได้